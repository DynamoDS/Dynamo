## Informacje szczegółowe
Węzeł `List.TrueForAll` zwraca wartość logiczną (Boolean) wskazującą, czy warunek w danych wejściowych `queryFunction` ma wartość True (prawda) dla wszystkich elementów na liście. Wartość wejściowa `queryFunction` musi być wartością logiczną.

W poniższym przykładzie przedstawiono trzy funkcje używane do oceny listy wejściowej. W pierwszym przypadku za pomocą węzła porównania „większe niż” (>) sprawdza się, czy wszystkie wartości na liście są większe niż 11 — zwracana jest wartość False (fałsz). W drugim przypadku za pomocą węzła porównania „mniejsze niż” (<) sprawdza się, czy wszystkie wartości na liście są mniejsze niż 11 — zwracana jest wartość True (prawda). W trzecim przypadku za pomocą węzła porównania „mniejsze niż” (<) sprawdza się, czy wszystkie wartości na liście są mniejsze niż 5 — zwracana jest wartość False.
___
## Plik przykładowy

![List.TrueForAll](./List.TrueForAll_img.jpg)
